 En Woch op Mallorca met Halbpension
 Betriebsausfluch Lüsgen, Kranz & Sohn
 Dä Hoot op, die Brell aan und ab aan dä Strand
 Am Ballermann han se uns 'treck widdererkannt
 Pesetas jetuusch un die Fläsche op
 Dat Jedudels eraf un d'r Ostermann drop
 Buena notte Charlotte, Mallorca si si
 Dat es uns Erholung, wat bruche mer mih
 Buenos días, Matthias, mer sin widder do
 Am Strand von Mallorca wie jedes Johr
 Met alle Mann am Ballermann
 Nur amore un Sonnesching un kei Bett jesinn
 Met alle Mann am Ballermann
 Nur amore un Sonnesching un kei Bett jesinn
 Ovends jejesse et jov widder Fesch
 Un dann en de Disco, wä setz do am Desch?
 Die Mädche vum Käjelclub "Drieß op die Kall"
 Us Neppes, Jung die kenne mer all
 Nohm fuffzehnte Danz hät d'r Jupp widder Ping
 Un rührt all sing Pille en et Bier met eren
 Un D'r Hein määt op Liebe, en Witwe us Prüm
 Dä hammer em Fluchzeuch eets widder jesinn
 Buenos días, Matthias, mer sin widder do
 Am Strand von Mallorca wie jedes Johr
 Met alle Mann am Ballermann
 Nur amore un Sonnesching un kei Bett jesinn
 Met alle Mann am Ballermann
 Nur amore un Sonnesching un kei Bett jesinn
 Schwemme wor keiner, dofür blevv kein Zick
 De Nas es zwar rut, ävver brung simmer nit
 Doheim aanjekumme denk' jedermann
 "Et jrösste usser Kölle es un bliev dä Ballermann!"
 Buenos días, Matthias, mer sin widder do
 Am Strand von Mallorca wie jedes Johr
 Met alle Mann am Ballermann
 Nur amore un Sonnesching un kei Bett jesinn
 Met alle Mann am Ballermann
 Nur amore un Sonnesching un kei Bett jesinn
 Jabada jabadabada, jabada jabadabada
 Aha-aha-aha hey, oley
